*****
Závěr
*****

.. |_| unicode:: 0xA0
   :trim:

Cílem mého ročníkového projektu bylo vytvořit program, který by automaticky četl hodnoty z |_| čidel, ty zpracoval a sám je odeslal na sociální síť Twitter v podobě tweetu. Cíle se mi podařilo dosáhnout a jeho dosažení odpovídalo mým předpokladům.

Během práce na ročníkovém projektu jsem řešil množství hardwarových a také softwarových problémů. Přitom jsem musel využít všech svých dosavadních znalostí z informatiky i ostatních předmětů (matematika, fyzika) a chybějící vědomosti doplnit samostudiem.
 
Díky této ročníkové práci jsem se naučil například základům programovacího jazyka Python, zlepšil jsem své dovednosti při pájení, naučil se používat nové softwarové nástroje, studovat technické návody, vyhodnocovat technické parametry použitého čidla, kalibrovat jej, zpracovávat jeho signály a převádět je na jiné typy dat. A v neposlední řadě jsem se také naučil psát souvislé texty o svém snažení.


























